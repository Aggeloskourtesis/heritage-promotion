---
layout: poi
wikidatum: Q7183050
title:  Φιλαρμονική Εταιρεία Κέρκυρας
---

Φιλαρμονική Εταιρεία Κερκύρας (Φ.Ε.Κ.)

Η Φιλαρμονική Εταιρεία Κερκύρας (Φ.Ε.Κ.), γνωστή και ως «Παλαιά Φιλαρμονική», ιδρύθηκε στις 12 Σεπτεμβρίου 1840 και αποτελεί τον αρχαιότερο μουσικοεκπαιδευτικό οργανισμό της Ελλάδας. Δημιουργήθηκε με στόχο την ίδρυση της πρώτης ελληνικής μουσικής ακαδημίας στα ευρωπαϊκά πρότυπα.

Πρώτος Καλλιτεχνικός Διευθυντής υπήρξε ο Νικόλαος Χαλικιόπουλος Μάντζαρος, συνθέτης του Ελληνικού Εθνικού Ύμνου. Η ΦΕΚ συνέβαλε καθοριστικά στη μουσική εκπαίδευση όλων των κοινωνικών τάξεων και διαθέτει σήμερα πληθώρα μουσικών τμημάτων (πνευστά, έγχορδα, χορωδία, μπαντίνα, jazz ορχήστρα κ.ά.).

Η μπάντα της ΦΕΚ έκανε την πρώτη της εμφάνιση το 1841 και υπήρξε η πρώτη που απέδωσε τον Ελληνικό Εθνικό Ύμνο (1864) και τον Ολυμπιακό Ύμνο (1896). Από το 1900 στεγάζεται στο ιστορικό κτήριο της οικογένειας Θεοτόκη στην Κέρκυρα, όπου λειτουργεί και Μουσείο Μουσικής
