---
layout: poi
wikidatum: Q136388936
title:  Φιλαρμονική Σιναράδων
---
Φιλαρμονική Σιναράδων

Η Φιλαρμονική Σιναράδων είναι Σωματείο Μη Κερδοσκοπικού Χαρακτήρα με έδρα το χωριό Σιναράδες του Δήμου Κεντρικής Κέρκυρας και Διαποντίων Νήσων. Ιδρύθηκε το 1961 με σκοπό την παροχή δωρεάν μουσικής εκπαίδευσης και την προώθηση του πολιτισμού στην τοπική κοινωνία. Αποτελεί μία από τις δεκαπέντε ενεργές φιλαρμονικές της Κέρκυρας και μία από τις τρεις που δραστηριοποιούνται στην ύπαιθρο της Μέσης Κέρκυρας.

Η εκπαιδευτική της αποστολή περιλαμβάνει θεωρητικά μαθήματα μουσικής, διδασκαλία πνευστών και κρουστών οργάνων, καθώς και λειτουργία Μαθητικής Μπάντας, που αποτελεί φυτώριο νέων μουσικών.

Από την ίδρυσή της μέχρι σήμερα, η Φιλαρμονική έχει αναδειχθεί σε σημαντικό πολιτιστικό και μουσικό φορέα της Κέρκυρας. Έχει συμμετάσχει σε πλήθος τοπικών και εθνικών εκδηλώσεων, ενώ το 2010 τιμήθηκε με Αργυρό Μετάλλιο στο 19ο Διεθνές Φεστιβάλ Φιλαρμονικών στο Rybnik, Πολωνία.

Σήμερα αριθμεί πάνω από 120 ενεργά μέλη, πραγματοποιεί ετήσιες συναυλίες και συμμετέχει σε παρελάσεις και λιτανείες, διατηρώντας ζωντανή τη μουσική παράδοση των Σιναράδων και της Κέρκυρας
